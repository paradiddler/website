<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>blog - hello web</title>
    <link rel="stylesheet" href="../style.css">
    <link rel="apple-touch-icon" sizes="180x180" href="../favicon/apple-touch-icon.png">
    <link rel="icon" type="image/png" sizes="32x32" href="../favicon/favicon-32x32.png">
    <link rel="icon" type="image/png" sizes="16x16" href="../favicon/favicon-16x16.png">
    <link rel="manifest" href="../favicon/site.webmanifest">
</head>
<body>

    <div class="blog-container">
        <h1>a year in leuven</h1>
        <p><strong>date:</strong> may 20, 2025 | <strong>time:</strong> 16:13</p>
        <p><b>önce:</b></p>
        <p>belçika'nın leuven şehrinde, katolik leuven üniversitesi'nde (ku leuven) engineering 
            technology bölümünde lisans programı yapıyorum. 
            ankara’da beştepe koleji’nden, cambridge international as & a levels ve ulusal müfredatla mezun oldum. 
            ek olarak sat ve ielts sınavlarına girdim. okullara başvuru ve kabul sürecini tamamen kendim yönettim; dışarıdan 
            destek almadım, almanızı da önermem.</p>
        <p><b>engineering technology</b></p>
        <p>“hangi bölüm?” diye sorulduğunda kişiye göre yalan söylüyorum. çünkü ben de hâlâ tam olarak emin değilim. yaşlı bir akrabam sorarsa “bilgisayar” diyorum, işten anlayan birine “genel mühendislik” deyip geçiyorum. bu sene, herhangi bir mühendisin ilk yılında alacağı tüm temel (“core”) dersleri aldım: matematik, statik, dinamik, kimya, biyoteknoloji, din, hayat bilgisi, pratik tavukçuluk... derslerin laboratuvarları, grup projeleri, yazılı ödevleri derken bolca vakit kaybettim. geçmeyi beklediğim derslerden kaldım, kalacağımdan emin olduklarımdan yüksek not aldım.
            anladığım kadarıyla takım projelerinden ve lablardan asla kurtulamayacağım. 
            en azından ikinci ve üçüncü yıllarda istediğim alana yönelebileceğim. smart electronics & software alanında 
            lisansımı tamamladıktan sonra, doğrudan kabul edilen software engineering yüksek lisansına geçmeyi planlıyorum. 
            belki dördüncü yılın sonunda başka bir ülkeye giderim. </p>
        <p>3 tane sınav dönemi var</p>
        <p>bütün sınavlar “final” şeklinde ve çoğu dersten başka bir notlandırma almıyorsunuz. yani bütün dönem 3 saatlik bir sınava bağlı oluyor o ders için. notlandırma 20 üzerinden, 10 geçer not. her sene 60 kredi tamamlama zorunluluğuyla 180 krediyi 3 senede (yersen) tamamlıyorsunuz. dönem başına bir final dönemi, ağustos-eylül’de de “retake” dönemi var, kaldığınız sınavlar için size bir şans daha veriliyor, duyduğum kadarıyla zorlukları eşit oluyor.</p>
        
        <p>aylık 1000 € (kira dahil) yaşamaya yetiyor.</p>
        <p>2024–2025 dönemi ücreti: 7000 €<br>
        1500 sat – 8.0 ielts – bcc a-level</p>
        
        <p><b>lise son sınıf, başvuru süreci, kabul</b></p>
        <p>a-level, ielts, sat, cia, kgb… tüm kısaltmalara girdikten sonra ilginç bir yerde buldum kendimi. bilgisayar okumak istediğimi biliyordum; bu, önümde yoğun tempolu bir yıl olduğu anlamına geliyordu. ama elimde bu kadar uluslararası geçerli belge varken, bunlar ne işe yarayacaktı?</p>
        
        <p>çocukluktan gelen bir amerika hayaliyle tüm ivy league okullarına burslu başvurdum, ne cesaret. spoiler: 1 waitlist, 0 kabul. zaten amerika’da okumak hiç pratik olmayacaktı, şu an olduğu gibi her boş vaktimde atlayıp türkiye’ye dönemeyecektim. zaten amerika’da okumak pek pratik olmayacaktı; şu anki gibi her boşlukta türkiye’ye dönemezdim. bu cope paragrafını atlarsak, avrupa’da sadece iki üniversiteye başvurdum: maastricht (computer science) ve ku leuven. zaten bu üniversitelerin devlet baskısıyla öğrenci reddetmek gibi bir lüksleri yok, girmesi oldukça kolay üniversiteler. asıl macera okula adım attığınız an başlıyor.</p>
        
        <p>ku leuven’i bir google aramasıyla keşfettim.</p>
        <p>zaten destek almıyorsanız yapacağınız tek şey bilgisayar başına geçip aklınıza gelen her şeyi aratmak.<br>
        “belçika üniversite”<br>
        “belçika üniversite sıralamaları”<br>
        “ku leuven english majors”<br>
        “ku leuven scholarship”<br>
        “is weed legal in belgium?”<br>
        gibi aramalarla 5 figürlü danışmanlık ücretlerinden kurtulabilirsiniz.</p>
        
        <p>dünya sıralamaları ne kadar manasız istatistikler olsa da ku leuven’in yüksek sırası dikkatimi çekti. gerçi kul’u sözel bölümler taşıyor diyebiliriz. i̇ngilizce lisans programları bana biraz “experimental” geldi. başvuru düz mantık bir online form doldurmanıza bakıyor. yasal evraklara ek olarak motivasyon mektubu ve “matematik yeterliliğine kanıt” isteniyor. ben sat skorumu gönderdim, kabul edildi. i̇steyen olursa motivasyon mektubumu paylaşırım.</p>
        
        <p>başvuru şartları bölümden bölüme ve yıldan yıla değişiyor. ancak bir devlet üniversitesi olduğu için eğitim ücreti uygun. avrupa vatandaşıysanız hayat daha da güzel. yaşam masraflarıyla birlikte, ankara’daki birçok özel üniversiteden daha ucuza geliyor.</p>
        
        <p><b>vize</b></p>
        <p>bu konuda destek alabiliyorsanız alın. maalesef belçika vizeleri sadece vfs üzerinden veriliyor ve süreç, daha önce deneyimleyenlerin de bildiği gibi, berbat. öğrenci vizesi uzun süreli ve elimde okuldan davet mektubu gibi belgeler olduğu için sürecin kolay geçeceğini sandım, asla öyle olmadı. henüz liseden mezun olmadan başvuru yaptığım için (okulun isteği üzerine), vfs memurlarının kafası karıştı herhalde ki, vize ofisine 5 kere gitmek zorunda kaldım. berbat internet siteleri sağolsun gerekli evrakları asla öğrenemiyorsunuz, sizden istenen evrakları nereden alacağınızı öğrenmek ayrı bir dert. apostil tasdik, vukuatlı tam sicil örneği, yeminli tercümanlı zart zurt belgesi, zırtname ve gerçek olmayan bir sürü talep. 4. gidişimde beni bir sınava soktular, sessiz bir odada saçma sapan sorular cevapladım, “bölümünden 3 tane ders say” gibi sorularla terörist olup olmadığımı ölçtüler, anneni mi daha çok seviyorsun babanı mı gibi sorularla politik görüşlerimi çözmeye çalıştılar… param olduğunu kanıtlamam çok ayrı bir süreç, benim tavsiyem “bloke hesap” (blocked account) yöntemini izlemeniz, okulun banka hesabına sizi bir sene yaşatacak (aylık 1000eur) miktarda para yatırıyorsunuz, bu parayı size her ay biner biner geri ödüyorlar. prosedür her ay değiştiği için çok yardımcı olamayacağım, vfs çalışanlarına da sormayın, onlar da bilmiyorlar.</p>
        
        <p>başvurduktan 4 ay sonra aldım vizemi, bu vize aslında bir dönem bile yetmiyor size, leuven’e geldikten sonra okul kaydınız kesinleşer kesinleşmez belediye binasından oturma iznine başvuruyorsunuz, çok basit bir süreç, emaillerinize baksanız yeter.</p>
        
        <p><b>ev bulmak</b></p>
        <p>avrupa’nın en büyük sorunlarından biri konut krizi. ev yok. okuldan kabul alır almaz öğrenci evleri için ilanlara bakmaya başladım. ku leuven’in kendi ilan platformu var ve güvenlik açısından oldukça iyi. üniversitenin kendi yurtları olmadığı için “kotlabel” diye bir sistem geliştirmişler. bu sistemde ev sahipleri binalarını yalnızca öğrencilere kiralanacak şekilde düzenliyor ve okulun denetimi altında “yarı-yurt” statüsü kazanıyorlar. bu binaların girişlerinde okulun logosu oluyor.</p>
        
        <p>kiralar maalesef uçuk. özel banyo, tuvalet, mutfak gibi imkanlar arıyorsanız paraya kıymanız gerekiyor. tabii türkiye’deki kiralarla kıyasladığınızda öyle büyük bir fark da kalmıyor. diğer avrupa şehirlerine göre leuven yine de pahalı sayılır.</p>
        
        <p>en büyük tavsiyem: acele edin. i̇lk yıl mükemmel bir evde kalamasanız bile, sonraki yıl daha iyi bir yere geçersiniz, belki bir oda arkadaşı edinirsiniz.  bir de dolandırıcılara dikkat edin.</p>
        
        <p>kapsamlı bir mühendislik bölümü, muazzam hocaları ve master, sonra iş imkanları falan filan derken aslında ben leuven’e aşık oldum.</p>
        
        <p><b>leuven</b></p>
        <p>leuven, belçika’nın flaman bölgesinde yer alan küçücük bir şehir. brüksel’e arabayla 40 dakika uzaklıkta. zaventem havalimanı’na inerseniz, brüksel’e uğramadan 10 dakikalık bir tren yolculuğuyla doğrudan leuven’e ulaşabilirsiniz. şehrin üniversite için kurulduğu çok belli oluyor — birazdan açıklayacağım.</p>
        
        <p>i̇lk izlenimim ilginçti. kira kontratım henüz başlamadığı için ilk iki haftamı b&b’lerde geçirdim; çoğu zaman bir ailenin evinde kaldım. yerliler öğrencilere alışkın, ana dilleri gibi i̇ngilizce konuşuyorlar ve çok yardımcı oluyorlar. vize başlangıç tarihim okulun ilk gününe denk geldiği için, uçaktan inip direkt derse girdim.</p>
        
        <p><b>grote markt (büyük meydan)</b></p>
        <p>leuven’in merkezi meydanı. devasa bir belediye binası var, 1400’lü yıllarda inşa edilmiş. etrafındaki tuğla yapılara kıyasla daha “fransız” bir mimarisi var. ne zaman önünden geçsem, ilk gördüğüm andaki o hayranlığı tekrar yaşıyorum. hatta yolumu uzatıp buradan geçmeyi alışkanlık haline getirdim.</p>
        <img src="/images/grote.JPG" alt="grote markt" class="profile-photo">
        <p>ama uyarı: turistik bölge olduğu için etrafı pahalı ve kalitesiz mekanlarla dolu. türkiye’deki servis anlayışını burada aramayın. piel roja, varuna gezgin, kıtır… çok ararsınız.</p>
        
        <p><b>oude markt (eski market)</b></p>
        <p>bence leuven’deki en “overrated” yer. görünüş olarak çok güzel ama içerik olarak hayal kırıklığı. ucuz barlarla dolu, kalitesiz müzikler ve beceriksiz barmenler... mainstream müzikler aynı sırayla çalıyor (şakasız playlist aynı). genelde sadece pub crawl yaparken veya gecenin sonunda uğruyorum.</p>
        <img src="/images/oude.JPG" alt="oude markt" class="profile-photo">
        <p>asıl olay, hemen arkasındaki parijsstraat sokağında. burada daha sıcak, samimi mekanlar bulabilirsiniz: coffee onan, fresh hops, metafoor gibi.</p>
        
        <p><b>arenberg castle</b></p>
        <p>muhteşem bir yer. burada dersim olduğunda yürüyerek gitmeyi tercih ediyorum. etrafını gezdikten sonra diğer avrupa şehirleri bana biraz “fıs” geldi açıkçası. bu kampüs alanı hem tarihi, hem de inanılmaz huzurlu.</p>
        <img src="/images/arenberg.JPG" alt="arenberg castle" class="profile-photo">
        <p><b>ulaşım</b></p>
        <p>her yere yürüyerek ulaşabilirsiniz. ancak zaman kazanmak için bisiklet almak mantıklı. yine de kaldığınız yerde güvenli bir bisiklet parkı yoksa çok pahalı bir bisiklet almanızı önermem, çünkü çalınıyorlar. bisikletinizin üstünde kilit yoksa veya iyi kilitlenmemişse, sarhoş öğrenciler tarafından “kamulaştırılıyor” ve halkın malı haline geliyor.</p>
        
        <p>en mantıklısı bisiklet kiralamak. swapfiets gibi markalar, hırsızlık ve arıza sigortası sunuyor. aylık abonelik sistemiyle çalışıyorlar ve çalınma ihtimalleri çok düşük.</p>
        
        <p>otobüs ve trenler neredeyse hiç gecikmiyor. almanya’da db’yi deneyimlemiş biri olarak söylüyorum: gerçekten dakikler. okuldan alacağınız ulaşım kartıyla tüm yıl boyunca leuven içi otobüslere ücretsiz binebilirsiniz. uluslararası trenler bazen pahalı olabiliyor, en ucuz alternatif ise flixbus.</p>
        
        <p><b>sosyal hayat</b></p>
        <p>fakültemde gerçekten çok değişik insanlar var, pek ısınamadım doğrusu. sosyal  bilimlerlerden çok güzel insanlarla tanıştım, benim gibi bir ucube zaten diğer ucubelerle arkadaş olur. herkes i̇ngilizce konuşuyor, sadece hemşerileriyle takılan salaklardan olmayın.</p>
        
        <p>durmadan etkinlik bildirimleri geliyor, outlook, gmail, instagram, whatsapp grupları… bira içmiyorsanız çoğundan geri kalma ihtimaliniz var. her etkinliğin ucu bir şekilde içkiye bağlanıyor zaten. arkadaş edinebileceğiniz bir sürü society, etkinlik vb. şeyler var.</p>
        
        <p>international ucubelerle takılmak isterseniz pangaea en doğru yer, burası okul tarafından işletilen bir study cafe gibi bir yer. tamamen gönüllülüğe dayalı, içerde alkol satışı da var, marketlerden sonra en ucuz birayı burada içebilirsiniz. eğer takip etmiyorsanız ders çalışırken bir anda kendinizi tango dersinde bulabilirsiniz, haftanın her günü bir etkinlik oluyor bu mekanda. “learning center” dedikleri kütüphaneler mevcut, en popülerinden birisi agora, mola vermek için pangaea güzel bir portal. dönem başında 8 €’ya bir bardak satın alıp sene boyu ücretsiz çay / kahveden faydalanabilirsiniz.</p>
        
        <p><b>kampüs hayatı</b></p>
        <p>gelmeden önce kampüs olmadığı için üzülüyordum. sonra fark ettim ki tüm şehir zaten kampüs gibi. rastgele bir sokaktan geçerken telefonum campusroam’a bağlanıyor. güneşli günlerde parklar öğrencilerle dolup taşıyor. kafelerde sürekli tanıdık yüzlere rastlıyorsunuz. sınıf arkadaşlarınız bazen çalıştığınız kafede kasada bile olabiliyor. fakültelerin barları, kütüphaneleri ve binaları tüm şehre yayılmış durumda.</p>
        
        <p><b>gece hayatı</b></p>
        <p>leuven’in eksikliklerinden birisi bence gece hayatı. “nightclub” gibi bir kültür yok galiba burda, ya da benim gördüklerim o kadar dandik geldi ki umudumu yitirdim. dediğim gibi en işlek mekanlarda son ses katy perry, taylor swift çalıyor ve zaten sarhoş olan barmenlerle iletişim kuramıyorsunuz. çok ucuz içki içmek ve kötü müziklerle dans etmek istiyorsanız “fakbar” denen fakülte barlarına gidebilirsiniz, çok international ortamlar değiller ama içeri girmek için öğrenci olmanız yeter, ku leuven öğrencisi olmak şart değil.</p>
        
        <p>keyif pezevenkliği için harika bir şehir, 3. dalga kahve, butik bira, fine dining falan filan hepsi bolca mevcut.</p>
        
    </div>
</body>
</html>
